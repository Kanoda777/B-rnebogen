"Ivan var ikke så stor. Han havde ikke store muskler, og han kunne ikke kaste langt. Men han havde en utrolig fantasi. Når han sad i klassen og læreren snakkede, fløj Ivan væk i sine tanker. Han kunne være Tarzan, der svingede sig i lianerne i junglen, eller en pirat på de syv verdenshave. Men hver gang han vendte tilbage til virkeligheden, sad han stadig i sin skolebænk, lille og forsagt."